DE ORDINE AC POSITIONE STELLARUM IN SISIUS SIGNIS [e]st quidem hic ordo et positio syderum que fixa celo plurium coacervatione stellarum in signum aliquod formata vel fabulose variarum genera formarum in celum recepta creduntur quorum nomina non nature constitutio sed humana persuasio que stellis numeros et nomina fecit adinvenit sed quia iuxta aratum numerus stellarum unicuique signo ascriptus est eo quo ab ipso est ordine digesta descriptio proferatur Helice arcturus maior habet stellas in capite VII in singlis humeris singlas in armo I in pectore I in pede priori claras duas in summa cauda claram I in ventre claram I in crure posteriori duas in extremo pede II in cauda III fiunt XX due [C]ynosura arcturus minor habet stellas in uno latere IIII claras in quadro positas in cauda claras III fiunt VII sub his apparet sydus quod vocatur polus circum quod putatur totus orbis verti [S]erpens qui inter arcturos medius iacet habet stellas in capite claras V in corpore toto X fiunt XV [H]ercules qui et ingeniculo dicitur habet stellam in capite I in brachio I in humeris singlas claras in sinistro cubito in ipsa manu I in utrisque ilibus I in dextro femore II in pede I supra dextram manum id est in clava I in pelle leonis IIII summa XVI Corona habet stellas VIII in orbem positas quarum III clare quae contra caput serpentis septentrionalis sunt Serpentarius qui grece ophiucus vocatur habet stellam in capite claram I in singlis humeris claras in singlis pedibus claras in sinistra manu III in dextra IIII claras in cubitis singlis singlas in singlis genibus singlas in dextro crure claram summa XVII Serpens quem manibus tenet habet stellas in ore II in capite parvas IIII usque ad manum se tenentis II in flexu corporis XV summa XXII Scorpius habet stellas in singlis cornibus vel potius labiis binas ex quibus priores clare sunt in fronte III quarum media clarior est in dorso III claras in ventre III in cauda V in aculeo II summa XVIII Ex his priores IIII quae in cornibus vel labiis que chele appellantur Libre adsignantur hic autem ob magnitudinem in duo domicilia id est in spatium duorum signorum partitur Bootes qui grece artophilax vocatur habet stellas in destra manu IIII que non occidunt in capite claram I in singlis humeris singlas in mamillis singlas lucidior est in dextra sub mamma I obscuram in dextro cubito claram I inter genua utraque claram I in singlis pedibus singulas summa XIIII Virgo habet stellam in capite obscuram I in singlis humeris singlas in sinistra ala obscuram I in dextra ala I in singulis cubitis singulas in singlis manibus singlas in sinistra clariorem que vocatur spica in tunica obscuras VII in singlis pedibus singulas summa XVIII Geminorum unus qui iuxta cancrum est habet stellam in capite claram unam in singulis humeris singulas claras in dextro cubito I in singlis genibus singlas in pedibus singlis singlas fiunt octo Alter habet in capite I in mammis singlas in sinistro cubito II in summitate manus I in sinistro genu I in pedibus singlas iuxta sinistrum pedem I que vocatur propus fiunt decem Cancer habet stellas in pectore duas claras quas appellunt asinos inter quas est nubecula que candidi coloris apparet quam praesepium vocant in destris pedibus singlas que sunt IIII obscurae in sinistra parte in pede priori II claras in secundo II in tertio I in quarto parvam I in dextro cornu vel labio III in sinistro II fiunt XVII  Ex quibus due quas in pectore cancri diximus cum aliis duabus minoribus et obscuris asini dicuntur habent autem stellas IIII Leo habet stellas in capite III in collo II in pectore I in spina III in cauda media I in summitate caude claram I sub pectore II in pedibus prioribus claram I sub ventre claram I in medietate ventris claram I in ilibus I in posteri genu I in propoda claram I summa XVIII Videntur et alie iuxta caudam eius stelle obscure VII Auriga vel Agitator quem erichtonium dicunt habet stellam in capite I in singlis humeris singlas in sinistro clariorem que appellatur capra in singlis genibus singlas in summitate manus II in sinistra manu II qui vocant hedi summa VIIII Taurus habet stellas in utroque cornu I in utroque oculo I in naso I hae quinque hyades appellantur in ungula III in collo II in dorso II ultimam clariorem sub ventre I in pectore unam claram summa XV Sunt et septem stellae quas athlantides vel pliadas vocant quarum sex videntur septima obscura est dicuntur quae in cauda tauri positae Cepheus habet stellas claras in capite II in dextra manu claram I in cubito obscuram I in sinistra manu claram I in sinistro ventro I in balteo III obliquas in dextra coxa II in sinistro genu II in summitate pedis I supra pedem III fiunt XVI Cassiepia habet in capite stellam claram I in singlis humeris singlas claras in dextra mamilla claram I in dextro femore claram I in sinistro femore claras II in genu claram I in basi selle qua sedet claras II summa X Andromeda habet stellam in capite splendidam I in singulis humeris singulas in dextro cubito I in manu claram I in sinistro cubito claram I in bracio I in cinctu III supra zonam IIII in genibus singlis claras singlas in dextro pede II in sinistro I summa XVIIII Equus quem pegasum vocant habet stellas in facie claras II in capite I in coxa I in auribus singlis singlas claras in collo IIII proximam capiti claram in armo I in pectore I in umbilico claram I in utroque genu I in singlis singlas fiunt XVI Aries habet stellam in capite I in naribus III in collo II in summitate pedis dextri claram I in dorso IIII in cauda I in summitate pedis sinistri I fiunt XIII Triangulus quem greci deltotom vocant habet stellas III in singulis singulas Pisces duo quorum unus qui borius id est aquilonalis appellatur habet stellas XII nocius autem qui australis vocatur XV linea quibus sibi invicem conexi sunt habet stellas ad partem borii III ad notii III ad occidentem III summa stellarum XXXVI Perseus habet stellas in singulis humeris singlas claras in dextra manu claram I in sinistru manu in qua caput gorgonis tenet III in ventre I in dextro latere claram I in genu I in pede claram I in sinistro femore claram I in tibia circa caput gorgonis claras III capud autem et harpes siglis stellis notata sunt Lyra que et fidis habet stellas in utroque pectine singulas in cacuminibus cornuorum singlas in humeris singulas in fundo I in dorso I fiunt VIII Cignus habet stellam in capite claram I in utroque ala quinas in corpore I in cauda I fiunt XIII Aquarius habet stellas in capite obscuras II in humeris singlis claras singlas in sinistro cubito unam claram in dextro cubito I et in manu I in mammis singlas in dextro crure I in pedibus singlas claras summa XII effusio aquae notata est ex stellis XXX ex quibus due clare cetere obscure sunt Capricornus habet stellas in singulis cornibus singlas in naso claram I in capite II sub collo I in pectore II in pede priori I in summitate pedis I in dorso VII in ventre V in cauda II claras summa XXIIII Sagittarius habet stellas in capite II in cacumine sagitte II in dextro cubito I in manu I in ventre unam claram in dorso I in cauda I in genu priori I in summo pede I in posteriori genu I fiunt XIII Aquila habet stellas IIII ex his media clara est sagitta qua in tenet habet stellas IIII in summo I in medio I in alia summitate II Delphinus habet stellas in ore I in cornu in ventris pennulis III in dorso I in cauda II omnes novem Orion habet stellas in capite III claras in singlis humeris singlas claras in dextro cubito I obscuram in dextra manu I in balteo III in echiridion III claras in genibus singlas claras in pedibus singlis fiunt XVII Canis habet stellam in lingua I quam caniculam appellant claram in armis singulis singlas obscuras in pectore II in pede priori III in ventre II in sinistro femore I in extremo pede I claram in cauda IIII fiunt XVI Lupus habet stelas in oclis singlis in corpore II in extremitate caude I in posterioribus pedibus singlas fiunt septem Navis que apud Grecos argo nominatur habet stellas in puppe IIII in latere V in summo mali III summa XVII quia non tota celo sed a gubernaculo usque ad malum figuratur Cetus habet stellas in cauda claras II et a cauda usque ad flexum eius quinque stelle usque ad flexum eius sub ventre sex fiunt XIII Fluvius quem heridanum dicunt habet stellas primo flexu III secundo III tertio VII que dicuntur ora nili summa XIII huic sub est stella que canopus appellatur Piscis magnus habet stellas XII in ordine positas a capite usque ad caudam Ara sive sacrarium habet stellas IIII duas in igne qui ei inpositus ardet et in basi duas Centaurus habet stellas in singlis humeris singlas et in cubitis binas in pectore IIII in reliquo corpore X in pedibus II in veste II in thirso quem portat II in bestia quem manu tenet X in ipsa manu II in capite V fiunt XLIII Serpens quem hydrum nominant habet stellas in capite III claras in prima flexura VI in secunda III in quarta secunda in quinta usque ad caudam VIII clares fiunt XX Corvus in cauda spectans occasum habet in oculo stellam I in pennis II in cauda II in pedibus singulas fiunt V Crater sive urna posita ultra primam flexuram serpentis habet in labio stellas II obscuras in ventre III in fundo II fiunt VII Anticanis habet stellas III

DE ORDINE AC POSITIONE STELLARUM PER SIGNA est quidem hic ordo et positio siderum quae fixa caelo plurium coacervatione stellarum insignum aliquod formata vel fabulose variarum genera formarum in caelum recepta creduntur quorum nomina non naturae constitutio sed humana persuasio quae stellis numeros et nomina fecit adinvenit sed quia iuxta aratum numerus stellarum unicuique signo adscriptus est eo quo ab ipso est ordine digesta descriptio proferatur Helice arcturus maior habet stellas in capite VII in singulis umeris singulas in armo unam in pectore I in pede priori claram I in summa cauda claram I in ventre claram I in crure posteriori II in extremo pede duas in cauda III fiunt XXII Cynosura arcturus minor habet stellas in uno latere quatuor claras in quadro positas in cauda claras III fiunt VII sub his apparet sydus quod vocatur polus circum quod putatur totus orbis verti Serpens qui inter arcturos medius iacet habet stellas in capite claras V in corpore toto X fiunt XV Hercules qui et ingeniculo dicitur habet stellam in capite I in brachio I in umeris singulas claras in sinixtro cubito I in ipsa manu I in utrisque ilibus I in dextro femore II in pede I supra dextram manum id est in clava I in pelle leonis IIII summa XVI Corona habet stellas VIII in orbem positas quarum III clarae quae contra caput serpentis septentrionalis sunt Serpentarius qui grece ophiucus vocatur habet stellam in capite claram I in singulis humeris claras in singulis pedibus claras in sinixtra manu III in dextra IIII claras in singulis cubitis singulas in singulis genibus singulas in dextro claram summa XVII Serpens quem manibus tenet habet stellas in ore II in capite parvas IIII usque ad manum se tenentes II in flexu corporis XV summa XXIII Scorpius habet stellas in singulis cornibus vel potius labiis binas ex quibus priores clarae in fronte III quarum media clarior est in dorso III claras in ventre II in cauda V in aculeo II summa XVIII Ex his priores IIII quae in cornibus vel labiis quae chele appellantur positae sunt Librae adsignantur hic autem ob magnitudinem in duo domicilia id est in spatium duorum signorum partitur Bootes qui grece artofilax vocatur habet stellas in dextera manu IIII quae non occidunt in capite claram I in singulis umeris singulas in mamillis singulas lucidior est in dextera sub mamma I obscuram in dextro cubito claram I inter genua utraque claram I in singulis pedibus singulas summa XIIII Virgo habet stellam in capite obscuram I in singulis humeris singulas in sinixtra ala obscuram I in dextera ala I in singulis cubitis singulas in singulis manibus singulas in sinixtra clariorem quae vocatur spica in tunica obscuras VI in singulis pedibus singulas summa XVIII Geminorum unus qui iuxta cancrum est habet stellam in capite claram I in singulis umeris singulas claras in dextro cubito I in singulis genibus singulas in pedibus singulis singulas fiunt VIII Alter habet in capite I in mammis singulas in sinixtro cubito II in summitate manus I in sinixtro genu I in pedibus singulas iuxta sinixtrum pedem I quae vocatur propus fiunt X Cancer habet stellas in pectore II claras quas appellunt asinos inter quas est nabicula quae candidi coloris apparet quam praesepium vocant in dextris pedibus singulas quae sunt IIII obscurae in sinixtra parte in pede priori II claras in secundo II in tertio I in quarto parvam unam in dextro cornu vel labio III in sinixtro II fiunt XVII  Ex quibus duae quas in pectore cancri diximus cum aliis duabus minoribus et obscuris asini dicuntur habent autem stellas IIII Leo habet stellas in capite III in collo II in pectore I in spina III in cauda media I in summitate caudae claram I sub pectore II in pedibus prioribus claram I sub ventre claram I in medietate ventri claram I in ilibus I in posteri genu I in propoda claram I summa XVIII Videntur et aliae iuxta caudam eius stellae obscurae VII Aries habet stellam in capite I in naribus III in collo II in summitate pedis dextri claram I in dorso IIII in cauda I in summitate pedis siniXtri I fiunt XIII Triangulus quem greci delton vocant habet stellas IIII in singulis angulis singulas Pisces duo quorum unus qui borius id est aquilonalis appellatur habet stellas XII notius autem qui australis vocatur XV linea quibus sibi invicem conexi sunt habet stellas ad partem borii III ad notii III ad occidentem III summa stellarum XXXVI Perseus habet stellas in singulis humeris singulas claras in dextru manu claram I in sinixtru manu in qua caput gorgonis tenet III in ventre I in dextro latere claram I in genu I in pede claram I in sinixtro femore claram I in tibia II circa caput gorgonis claras III caput autem et harpes singulis stellis notata sunt Lyra quae et fidis habet stellas in utroque pectine singulas in cacuminibus cornuorum singulas in umeris singulas in fundo I in dorso I fiunt VIII Cignus habet stellam in capite claram I in utroque ala quinas in corpore I in cauda I fiunt XIII Aquarius habet stellas in capite obscuras II in umeris singulis claras singulas in sinixtro cubito I claram in dextro cubito I et in manu I in mammis singulas in dextro crure I in pedibus singulas claras summa XII effusio aquae notata est ex stellis XXX ex quibus duae clarae caeterae obscurae sunt Capricornus habet stellas in singulis cornibus singulas in naso claram I in capite II sub collo I in pectore II in pede priori I in summitate pedis I in dorso VII in ventre V in cauda II claras summa XXIIII Sagittarius habet stellas in capite II in cacumine sagitte II in dextro cubito I in manu I in ventre I claram in dorso duas in cauda I in genu priore I in summo pede I in posteriori genu I fiunt XIII Aquila habet stellas IIII ex his media clara est sagitta habet stellas IIII in summo I in medio I in alia summitate II Delphinus habet stellas in ore I in cornu II in ventris pinnulis III in dorso I in cauda II omnes VIIII Orion habet stellas in capite III claras in singulis humeris singulas claras in dextro cubito obscuram I in dextra manu I in balteo III in echiridion III claras in genibus singulas claras in pedibus singulis fiunt XVII Canis habet stellam in lingua I quam caniculam vocant claram in armis singulis singulas obscuras in pectore III in pede priore III in ventre II in sinixtro femore I in extremo pede I claram in cauda III fiunt XVI Lepor habet stellas in oculis singulas in corpore II in extremitate caudae I in posterioribus pedibus singulas fiunt VII Navis quae apud Grecos argo nominatur habet stellas in puppe IIII in latere V in summo mali III sub carina V summa XVII quia non tota caelo sed a gubernaculo usque ad malum figuratur